<div id="hypercomments_widget" class="js-hypercomments-widget invisible"></div>

# Технології  (66 год.)

## Очікувані результати навчально-пізнавальної діяльності учнів

<p><b>Знаннєвий:</b><br>
<i>називає:</i> етапи розвитку технічної діяльності людини; етапи формування світового господарства; чинники розміщення виробництва; показники соціально-економічного розвитку; склад та властивості основних ресурсів та матеріалів; види транспорту, їх переваги та недоліки; типи електростанцій і види палива до них; фактори, що впливають на продуктивність сільського господарства; основні положення концепції збалансованого розвитку;<br>
<i>наводить приклади:</i> застосування речовин і матеріалів на їх основі у різних галузях;<br>
об’єктів Світової спадщини ЮНЕСКО; країн різного рівня розвитку; ТНК<br>
<i>розрізняє:</i> найважливіші природні та синтетичні речовини та матеріали.<br>
<i>пояснює:</i> роль різних джерел енергії в енергетичному балансі України, Європи та світу;
фізичні та хімічні принципи роботи побутових електроприладів, комп’ютерної техніки;<br>
принципи роботи засобів пожежогасіння та виявлення небезпеки; хімічні засади дії лікарських препаратів; принцип дії та терапевтичний ефект фізіотерапевтичних процедур  та принцип дії сучасних методів функціональної діагностики; значення природничих наук  в житті людини та виробництві, їх роль у розв’язанні сировинної, енергетичної, продовольчої, екологічної проблеми.</p>

<p><b>Діяльнісний:</b><br>
<i>характеризує</i> природничонаукові закони і закономірності, покладені в основу дії транспортних засобів, медичних приладів, різних  побутових приладів,  засобів звязку, компютрної техніки, гаджетів, миючих засобів, інсектицидів, хімічних засобів гігієни і косметики; первинний, вторинний, третинний сектори господарства; тенденції розвитку світового господарства в епоху глобалізації;<br>
<i>описує:</i> склад та властивості горючих корисних копалин; способи безпечного використання основних матеріалів та приладів; оцінює біологічне значення промислових товарів  з натуральних і штучних матеріалів і приймає обґрунтоване рішення щодо їхнього використання;<br>
<i>порівнює:</i> роль різних секторів господарства в структурі економіки України, Європи та світу;<br>
природні та синтетичні матеріали, метали та сплави;<br>
<i>проводить аналіз:</i> інформації з маркування промислових товарів,  етикетки різних харчових продуктів на предмет їх безпечного і дозованого використання;  <br>
<i>дотримується правил:</i> використання побутових приладів та технічних засобів;
утилізації різних матеріалів;<br>
<i>установлює</i> причинно-наслідкові зв’язки між складом, будовою, властивостями, застосуванням і впливом на довкілля природніх та синтетичних матеріалів;<br>
<i>прогнозує</i> основні напрями розвитку домашньої робототехніки, телебачення, супутникового і стільникового зв’язку;     <br>
<i>аргументує</i> необхідність використання в побуті енергозберігаючих   технологій.      Обґрунтовує свій вибір при використанні тієї або іншої хімічної продукції, промислових товарів в побуті.</p>

<p><b>Ціннісний:</b><br>
<i>усвідомлює:</i> значення енергозбереження та роль альтернативних джерел енергії; проблеми і перспективи розвитку транспорту і туризму в Україні; роль і значення сільського господарства в структурі ВВП України;  небезпеки пов’язані з використанням різних типів енергії; локальні та глобальні екологічні проблеми; необхідність міжнародної взаємодії у їх подоланні; значення концепції збалансованого розвитку;<br>
<i>оцінює:</i> значення синтетичних органічних речовин, хімічних і фізичних методів переробки природної сировини; значення природничих наук  в житті людини та виробництві, їх роль у розв’язанні сировинної, енергетичної, продовольчої, екологічної проблеми;<br>
<i>висловлює судження:</i> про роль природничих знань у виробництві  й технологіях а  їх внесок у загальну культуру людини;<br>
<i>робить висновок:</i> про необхідність невиснажливого природокористування для сталого розвитку.
</p>


<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>