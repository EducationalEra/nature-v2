<div id="hypercomments_widget" class="js-hypercomments-widget invisible"></div>

# 11 клас 

## Людина (58 год.)

<table>
	<tr>
		<td width="50%" align="center"><b>Очікувані результати навчально-пізнавальної діяльності учнів</b></td>
		<td width="50%" align="center"><b>Зміст навчального матеріалу</b></td>
	</tr>

	<tr>
		<td width="50%" style="vertical-align:top !important;">
<p><b>Знаннєвий:</b><br>
<i>називає:</i> особливості  виду Людина розумна; органи людини та їхні функції;<br>
<i>наводить приклади:</i> фізичних і хімічних  процесів в організмі людини; порушень в роботі органів; застосування засобів для компенсації фізичних вад та розширення можливостей організму.</p>

<p><b>Діяльнісний:</b><br>
<i>розрізняє:</i> фізичне, психічне і моральне здоров’я людини; симптоми основних захворювань людини; лікарські та отруйні рослини; <br>
<i>характеризує:</i> особливості біологічного успадкування ознак; білки, вуглеводи та жири як хімічні речовини; принципи раціонального харчування; геном людини і практичне значення його розшифровки; <br>
<i>описує:</i> механізм роботи основних органів людини; перебіг основних процесів життєдіяльності; якісну і кількісну характеристику хімічних елементів і речовин, що утворюють тіло людини;<br>
способи профілактики захворювань;<br>
<i>виявляє</i> у будові і функціях органів і систем людини фізичні й хімічні закономірності;<br>
<i>пояснює:</i> біологічне значення гомеостазу; роль гормонів, вітамінів та ферментів в життєдіяльності організму;<br> 
шкідливий вплив наркотичних речовин на організм людини; взаємозв'язок між здоров'ям і хворобою;<br>
<i>порівнює:</i> харчову та енергетичну цінність продуктів харчування; демографічну ситуацію в Україні і світі; темпи і рівні урбанізації в країнах Європи і світу;<br>
<i>аналізує:</i> інформацію зазначену на етикетках харчових продуктів та лікарських засобів; причини і  наслідки надлишку або недоліку окремих хімічних елементів в організмі людини; наслідки дисбалансу в раціоні харчування, у тому числі ожиріння, голоду і авітамінозу;<br>
<i>уміє:</i> розраховувати потреби в енергії для здорового щоденного раціону;<br>
<i>дотримується правил:</i> вимірювання артеріального тиску, температури, промірів тіла;  <br>
поводження з лікарськими засобами; збереження здоров’я та довголіття.</p>

<p><b>Ціннісний:</b><br>
<i>усвідомлює:</i> взаємозв’язок між складом, будовою, властивостями та функціями органів;
значення збалансованого харчування для підтримки здоров'я;<br>
роль вакцинації в профілактиці інфекційних захворювань; особливості репродукції людини у зв’язку з її соціокультурною суттю;<br>
<i>висловлює судження:</i> про необхідність ведення здорового способу життя;<br>
<i>аргументує</i> вибір оптимальних чинників здорового способу життя.
</p>
		</td>
		<td width="50%" style="vertical-align:top !important;">
<p><b>Біосоціальна природа людини.</b><br>
Біологічне успадкування ознак. <br>
Геном людини, його подібність з геномами інших організмів. <br>
Встановлення батьківства. Генні захворювання.<br>
Особливості  виду Людина розумна. Культурне успадкування. <br>
Місце України  в світі за індексом людського розвитку.</p>
<p><b>Біомеханіка людини.</b><br>
Особливості скелету, пов’язані з прямоходінням, трудовою та розумовою діяльністю. Хімічний склад кісток та їхні механічні властивості. Важіль як механізм скелету людини. Рух і сила. Вплив сили тяжіння на організм людини. Тертя в організмі людини. Механічні властивості тканин (кістки, м'язи, суглоби, судини). Амортизація.<br>
Рівновага. Компенсація особливих потреб людини з ураженням опорно-рухової системи.  <br>
Екзоскелет та ендопротезування.  </p>
<p><b>Гідродинаміка людини.</b><br>
Внутрішнє середовище людини. Робота серця як насоса.  Рух крові судинами. Фізичні закономірності кровообігу людини.  Вади серця. Штучні клапани.  Кардіостимулятори. Дефібрилятори.<br> 
Гіпертонія і гіпотонія. Вимірювання артеріального тиску. Вегето-судинна дистонія. Варикозне розширення.<br> 
Порушення цілісності судин. Синці (гематоми). Інсульт. Зсідання крові та хвороби, пов’язані з її порушенням. Порушення лімфообігу – причина  багатьох захворювань.<br>
Тромбоз. Атеросклероз.  Стенти. Аневризми.</p>
<p><b>Обмін речовин.</b>  Показники, що підтримуються на сталому рівні (температура,   рівень глюкози, кількість розчинених речовин, рівень pH).<br> 
Тепловий баланс організму.  Підтримання сталої температури організму. Шляхи та механізми  терморегуляції.  Роль ендокринної системи.<br>
Роль температури в процесах життєдіяльності.  Гіпертермія. Гіпотермія. Кріотерапія.  Анабіоз. <br>
Регенерація та її значення для підтримання гомеостазу. <br>
Порушення, пов’язанні із засвоєнням і обміном різних речовин (лактози, глютена тощо). Сучасні  аутоімунні захворювання.  Наркоманія, токсикоманія. Шкідливий вплив алкоголю, наркотичних речовин, тютюнокуріння на організм людини.</p>
<p><b>Раціональне  харчування.</b> Раціональне харчування – основа нормального обміну речовин. Харчовий раціон людини. Харчові продукти та їх компоненти. Енергетична і поживна цінність продуктів. Значення збалансованого харчування для підтримки здоров'я. Хімічні засади харчування.</p>
<p><b>Роль органічних та неорганічних речовин в організмі.</b> Білки як високомолекулярні сполуки. Хімічні властивості білків: гідроліз, денатурація, кольорові реакції. Амінокислоти: склад і будова молекул. Класифікація  білків: протеїни. протеїди, повноцінні, неповноцінні білки. Вуглеводи. Класифікація вуглеводів, їх утворення й поширеність у природі. Глюкоза як універсальне джерело живлення для клітин. Транспорт глюкози, її перетворення. Цукровий діабет. Вимірювання концентрації глюкози в крові. <br>
Водно-сольовий обмін. Причини та наслідки порушення водно-сольового обміну.<br> 
Значення pH – як показник насиченості крові киснем та вуглекислими газом. <br> 
Фізичні та  хімічні властивості глюкози: повне і часткове окиснення, відновлення, бродіння (спиртове і молочнокисле). Дисахариди: сахароза, лактоза, мальтоза, їх фізичні та хімічні властивості. Полісахариди: крохмал, глікоген, клітковина (целюлоза): склад і будова молекул, хімічні властивості.<br>
Естери. Жири. Фізичні властивості естерів. Реакція естерифікації. Гідроліз естерів. Жири як представники естерів. Класифікація жирів. Реакції гідрування та гідролізу жирів.<br>
Значення збалансованого харчування для підтримки здоров'я. Анорексія. Вегетаріанство.<br>
Обробка харчових продуктів.</p>
<p><b>Харчові добавки:</b> корисні властивості і побічні ефекти їх використання.<br>
Біологічно активні речовини: ферменти, вітаміни, гормони, їх роль в метаболізмі.<br>
Лікарські засоби. Обережне поводження з лікарськими засобами.<br>
Регіональні геохімічні особливості довкілля та їх вплив на організм людини. Екологічно чисті   продукти харчування. ГМО. Лікарські та отруйні рослини.<br>
Молекулярна кухня. Космічне харчування.</p>
<p><b>Сенсорні системи людини.</b> Сприйняття людиною інформації про зовнішнє середовище  Основні сенсорні системи, їх функції. Типи рецепторів (фото, термо, хемо, механо рецептори). Порушення у роботі сенсорних систем. <br>
Технічні засоби, що розширюють можливості природних органів чуття (контактні лінзи, сприйняття в інших діапазонах ЕМВ, тепловізори, гугл-око, 3D-окуляри, збільшувальні прилади тощо).</p>
<p><b>Репродукція та розвиток людини.</b> Розмноження як механізм забезпечення генетичної безперервності видів. Онтогенез. Особливості репродукції людини у зв’язку з її соціокультурною суттю. Репродуктивна система людини. Статеві клітини, їх розвиток. Вагітність . Генетичне визначення статі. Вплив негативних факторів  на  розвиток  плоду. Вади ембріонального розвитку, їх причини та профілактика. Проблема  безплідності в Україні.<br>
Сучасні можливості та перспективи репродуктивної медицини. Біологічні і соціальні аспекти регуляції розмноження у людини.<br>
Старість як завершальний етап онтогенезу людини. Гіпотези старіння. Сучасні перспективи геронтології.<br>
Демографічні процеси в світі та Україні, їх регіональні відмінності.<br>
Проблеми депопуляції та старіння нації в Україні та Європі. Процеси урбанізації. Мегалополіси.  Світові міста.</p>
<p><b>Здоров’я людини.</b> Поняття здоров’я і хвороби.<br>
Критерії та фактори здоров’я. Хвороби цивілізації, їх причини. Найпоширеніші  інфекційні захворювання бактеріального та вірусного походження. Поява нових інфекцій.   Хвороби урбанізації. Вплив стресу на здоров’я.<br> 
Вплив радіоактивності на організм людини.<br>
Вплив на людину та навколишнє середовище деяких побутових приладів.<br>
Онкологічні захворювання та їх зв’язок з екологічним станом довкілля. Мутагенність та її вплив на людський організм.<br>
Правила здорового способу життя. Екологічний  стиль життя.</p>
		</td>
	</tr>

	<tr>
		<td colspan="2" style="vertical-align:top !important;">
<p align="center"><b>Практична частина (практичні роботи, дослідження, проекти)</b></p>
<p><b>Орієнтовна тематика практичних робіт:</b><br>
<ul>
<li>Встановлення батьківства (на модельних зразках).</li>
<li>Визначення розмірів та швидкості руху за відбитками опорних кінцівок. </li>
<li>Постава. Порушення. Профілактика.</li>
<li>Визначення власного центра тяжіння. </li>
<li>Визначення площі поверхні та об’єму власного тіла. </li>
<li>Визначення пропорцій тіла (золотий переріз).</li>
<li>Дослідження складу харчових продуктів за інформацією поміщеною на етикетку товару.</li>
<li>Дослідження пропорціональності власного раціону харчування. Перевірка відповідності маси тіла віковій нормі. Аналіз об’єму споживання продуктів харчування виходячи з власного раціону.</li>
<li>Методики оцінки та самооцінки індивідуального рівня здоров’я індивіда. </li>
</ul></p>

<p><b>Орієнтовні теми навчальних проектів:</b><br>
<ul>
<li>Способи ідентифікації людини. Пристрої безпеки і захисту. </li>
<li>Генні дослідження в криміналістиці. </li>
<li>Якби ви жили на Місяці, яким би були параметри вашого організму? </li>
<li>Якість продуктів харчування з точки зору енергетичної цінності, вмісту корисних і шкідливих речовин.</li>
<li>Дієти і особливості їх застосування. </li>
<li>Соціологічне дослідження поживних звичок залежно від статі, віку, соціального оточення.</li>
<li>Розробка збалансованого меню для різних вікових груп населення.</li>
<li>Дослідження енергетичного потенціалу різних продуктів, співвіднесення інформації з написами на товарі.</li>
<li>Дослідження вмісту вітамінів у продуктах харчування.</li>
<li>Дослідження вмісту нітратів у продуктах харчування.</li>
<li>Створіть та запишіть від імені уряду рекламу по телебаченню на тему здорового харчування.</li>
<li>Оцінка співвідношення собівартості харчової продукції з витратами на її логістику та дистрибуцію.</li>
<li>Як вдосконалити себе?</li>
<li>Можливості людини: спортивні рекорди, унікальні можливості людини із книги рекордів Гінеса.</li>
<li>Способи зняття стресу.</li>
</ul></p>
		</td>
	</tr>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>