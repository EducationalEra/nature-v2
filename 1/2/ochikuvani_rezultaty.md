<div id="hypercomments_widget" class="js-hypercomments-widget invisible"></div>

# Всесвіт  (58 год.)

## Очікувані результати навчально-пізнавальної діяльності учнів

<p><b>Знаннєвий:</b><br>
<i>називають:</i> складові частинки атома, складові частини Галактики; факти, що свідчать про матеріальну єдність світу в контексті його еволюції; основні фізичні  характеристики зір; хвильові та квантові властивості світла;  найближчі до Землі галактики; планети Сонячної системи та порядок їх розміщення відносно Сонця; малі тіла Сонячної системи;<br> 
<i>наводять приклади:</i> спостережних даних, які підтверджують теорію Великого вибуху; різних типів зір; практичного застосування поляризації та дисперсії світла.<br>
<i>мають уявлення:</i> про ентропію як характеристики напрямку і необоротності протікання процесів у системі; про класичні властивості простору, часу і матерії,<br>
<i>розуміють</i>, що законам збереження   підкоряються усі процеси, що відбуваються як в неживій, так і в живій природі, і вони є фундаментальними законами природи.
</p>

<p><b>Діяльнісний:</b><br>
<i>розрізняють:</i> типи фундаментальних взаємодій; інтерференцію і дифракцію світла, спектри поглинання і випромінювання;<br>
<i>характеризують:</i> природу галактик і квазарів; Сонце як зорю; природу нейтронної зорі.<br> 
<i>описують:</i> способи опису об'єктів і систем: дискретний і неперервний; методи вимірювання відстаней до галактик; великомасштабну структуру Всесвіту; загальноприйняті моделі (сценарії) його походження й розвитку; природу планет і малих тіл Сонячної системи; походження Всесвіту; головні фізичні характеристики Сонця; джерела енер¬гії Сонця; прояви сонячної активності; сутність спектрального аналізу та його застосування в астрономічних дослідженнях. <br>       
<i>пояснюють:</i> механізм випромінювання й поглинання світла; взаємозв'язок маси і енергії, як наслідок теорії відносності. природу активності ядер галактик; суть закону Габбла; різницю між типами зір; залежність кольору зорі від її температури; природу нових та наднових зір; будову Сонця; походження плям, протуберанців, спалахів; циклічність сонячної активності; причину існування Молочного Шляху на зоряному небі; суть астероїдної небезпеки для Землі. <br>
<i>проводять</i> прості експериментальні дослідження хвильової природи світла, спостереження зоряного неба.<br>
<i>дотримуються правил:</i> спостереження Сонця. 
</p>

<p><b>Ціннісний:</b><br>
<i>усвідомлюють:</i> значення астрономічних досліджень для системи природничих наук;  вплив сонячної активності на життя і здоров’я людей та біосферу Землі загалом; міжнародних наукових проектів з пошуку життя у Всесвіті. <br>
<i>висловлюють судження:</i> щодо особливостей, що роблять Землю унікальною планетою Сонячної системи; щодо існування позаземного життя у Всесвіті; щодо унікальності нашого Все¬світу;  про хибність та ненауковість астрології.
</p>


<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>