<div id="hypercomments_widget" class="js-hypercomments-widget invisible"></div>

# 10 клас (4 год на тиждень, всього 140 год., з них резерв 8 год.)

## Земля  (66 год.)

<table>
	<tr>
		<td width="50%" align="center"><b>Очікувані результати навчально-пізнавальної діяльності учнів</b></td>
		<td width="50%" align="center"><b>Зміст навчального матеріалу</b></td>
	</tr>

	<tr>
		<td width="50%" style="vertical-align:top !important;">
<p><b>Знаннєвий:</b><br>
<i>називають:</i>  форму Землі, внутрішні шари Землі, суттєві ознаки понять «літосферна плита», «сейсмічна зона». «землетрус»; види рухів води в Світовому океані; основні джерела антропогенного забруднення; суттєві ознаки понять «погода», «клімат»;<br>
<i>знають:</i>  будову  атмосфери:  склад повітря; види природних ресурсів; рівні організації життя;<br>
<i>знають:</i>  наслідки рухів Землі, сутність магнітної взаємодії, прояви дії магнітного поля, природу магнетизму, будову літосфери, правила поведінки під час землетрусу;  способи збереження та підвищення родючості ґрунтів; складові частини  Світового океану та внутрішніх вод материків; склад і властивості води; способи очищення води; риси відмінності живого об'єкту від неживого; <br>
<i>розуміють:</i> причини рухів літосферних плит. причини і наслідки рухів води Світового океану; взаємозв’язки між елементами погоди; причин різноманіття біологічних видів;<br>
<i>пояснюють:</i> причини і наслідки зміни погоди і клімату; еволюцію живих організмів з наукової точки зору.</p>

<p><b>Діяльнісний:</b><br>
<i>наводять приклади і показують на карті:</i> найбільші літосферні плити, сейсмічні пояси Землі; найбільші форми рельєфу України і світу; географічне положення найбільших водних об’єктів;<br>
<i>визначають:</i> поясний, місцевий час в країнах світу та в Україні; показники температури повітря, атмосферного тиску, напрям вітру; типи погоди, типи клімату;<br>
<i>виявляють:</i> закономірності формування рівнин і гір  на материках, поширення сейсмічних зон;<br>
<i>характеризують:</i> осьовий та орбітальний рух Землі; внутрішньо будову Землі і хімічний склад її частин; шари атмосфери; елементи погоди; типи клімату; електричні і магнітні явища в атмосфері; типи ґрунтів України;<br>
<i>пояснюють:</i> географію поширення природних ресурсів;<br>
<i>встановлюють</i> причинно-наслідкові зв'язки між порушенням структури літосфери і природними катаклізмами;<br>
<i>уміють:</i> користуватись метеорологічними приладами; <br>
<i>описують</i> вплив вологості на клімат і самопочуття людей; роль світла, як абіотичного чинника для фотосинтезу і  організації біоритмів живих організмів;  біосферу як глобальну екосистему, умови її функціонування і стійкості;<br>
<i>порівнюють:</i> водозабезпеченість України з країнами Європи і світу.
</p>

<p><b>Ціннісний:</b><br>
<i>усвідомлюють:</i> наслідки несприятливих природних процесів (вулканізму, землетрусів), вплив магнітного поля на живі організми; наслідки  цунамі;  вплив якості води на здоров’я людини;  вплив гідростатичного тиску на живі організми; вплив людини на гідросферу; наслідки несприятливих погодних процесів, вплив атмосферного тиску і вологості на живі організми; вплив чистого повітря на здоров’я людини; причини і наслідки реагування організму людини на зміни погоди; наслідки людської діяльності на атмосферу і клімат Землі; біологічне  значення колообігу речовин в природі; <br>
<i>обґрунтовують:</i> можливість використання геотермальних вод, енергії  припливів і відпливів, течій; можливість використання сонячної енергії, енергії вітру; <br>
<i>роблять висновки:</i> про природно-ресурсний потенціал України; про антропогенну дію на глобальний кругообіг у біосфері;<br>
<i>дають оцінку:</i> земельним ресурсам й водозабезпеченості України.
</p>
		</td>
		<td width="50%" style="vertical-align:top !important;">
<p><b>Утворення і розвиток Землі.</b> Історія формування Землі.  Поява Місяця і його вплив на процеси на Землі. Форма і рухи Землі, їх наслідки. Місцевий, поясний літній час. Часові  пояси. Час в Україні. Електромагнітне та гравітаційне поле Землі. </p>
<p><b>Літосфера.</b> Внутрішня будова Землі. Будова і склад літосфери. Хімічний склад літосфери. Фізичні властивості речовин літосфери з точки зору їх хімічної будови. Найпоширеніші сполуки літосфери.<br> 
Літосферні плити та їх рухи.  Формування материків і океанів. Стійкі та рухомі ділянки земної кори.  Сейсмічні пояси Землі. Землетруси. Шкала Ріхтера.<br> 
Вулканізм. Гейзери. <br>
Загальний план будови земної поверхні України. </p>
<p><b>Ґрунти.</b> Основні джерела антропогенного забруднення ґрунтів, їх наслідки. Родючість ґрунтів, способи її збереження та підвищення. Причини зниження родючості ґрунтів (ерозія, її види та причини, засолювання ґрунтів). Поняття про мінеральні добрива. Поняття про пестициди. Ґрунти і земельні ресурси України. Необхідність охорони ґрунтів.</p>
<p><b>Гідросфера.</b> Склад гідросфери. Світовий океан. Води суходолу. Хімічний склад прісної та морської води. Дощова та тала вода. Мінеральні і термальні води.</p>
<p><b>Властивості води.</b> Поняття про жорсткість води та способи її усунення. Питна і промислова вода. Проблеми отримання прісної води. Очищення води. <br>
Осмос. Капілярні явища. Поверхневий натяг. Змочування.<br>
Гідростатичний тиск. Вплив гідростатичного тиску на мешканців морів і океанів. Плавання тіл. <br>
Лід в океані. Утворення айсбергів.</p>
<p><b>Рух води</b> Світового океану. Вітрові хвилі. Приливи та відливи. Цунамі.  Течії. <br>
Способи, можливості та результати використання енергії руху води.</p>
<p><b>Атмосфера.</b> Вертикальна будова атмосфери: тропосфера, стратосфера, мезосфера, термосфера, екзосфера. Залежність складу повітря від антропогенних та природних процесів. Вплив складу повітря на природні процеси. Оксиди. Фізіологічна дія карбон (ІІ) оксиду на організм людини.  Кислоти. Кислотні дощі. </p>
<p><b>Характеристики  атмосфери, прилади вимірювання.</b> Температура.  Атмосферний тиск. Вплив атмосферного тиску на живі організми. Кесонна і висотна хвороби.  Вологість повітря. Точка роси. Хмарність.  Опади. Вплив вологості повітря на живі організми. Вітер. Постійні та змінні вітри. Циклони і антициклони. Атмосферні фронти. </p>
<p><b>Погода й клімат.</b> Типи клімату. Мікроклімат.  Комфортні умови життєдіяльності. Метеочутливість. Вплив погодних умов на стан здоров’я людини.<br>
Електричні, оптичні і магнітні явища в атмосфері. Йонізація повітря. Озоновий шар і парниковий ефект. <br>
Можливість використання сонячної енергії та енергії вітру.</p>
<p><b>Природні ресурси.</b> Географія природних ресурсів. Ресурсозабезпеченість. <br>
Природокористування та його наслідки.  Мінеральні ресурси, динаміка та наслідки  їх використання.  Природно-ресурсний потенціал України. </p>
<p><b>Біосфера.</b> Вчення В.І.Вернадського про біосферу. Склад біосфери. Жива речовина планети, її хімічний склад та геохімічна роль.<br>
Стабільність біосфери. Регуляторні механізми стабілізації біосфери</p>
<p><b>Біосистемна (рівнева) організація життя:</b> клітина, організм, популяція, біоценоз, екосистема. Пристосування організмів до впливу різних екологічних чинників (абіотичні, біотичні, антропогенні). Межі стійкості екосистеми. Біологічне різноманіття України. Червона книга України. </p>
<p><b>Значення світла для існування  життя.</b> Фотосинтез - процес планетарного значення. Утворення вуглеводів та їх колообіг. Рівновага в природі. Закони збереження в природі.  Хемосинтез, бродіння, дихання. </p>
<p><b>Колообіг речовин і перетворення енергії у біосфері</b> (біогеохімічні цикли) як необхідна умова її існування. Джерела енергії для життєдіяльності. </p>
<p><b>Єдність світу.</b> Геохронологічна шкала. Методи дослідження історії Землі та філогенезу живих систем. Еволюція органічного світу, її зв'язок з геологічною історією Землі. Докази еволюції. Значення біологічного різноманіття. Роль живих організмів у перетворенні оболонок планети.<br>
Способи обміну інформацією у довкіллі. </p>
<p><b>Концепції ноосфери та планетарної цивілізації.</b></p>
		</td>
	</tr>

	<tr>
		<td colspan="2" style="vertical-align:top !important;">
<p align="center"><b>Практична частина (практичні роботи, дослідження, проекти)</b></p>
<p><b>Орієнтовна тематика практичних робіт:</b><br>
<ul>
<li>Порівняння  хімічного складу морської води зі складом крові людини та деяких тварин.</li>
<li>Вплив жорсткості води на мийну дію «натурального» мила та синтетичних миючих засобів. Способи усунення жорсткості води.</li>
<li>Дослідження капілярних ефектів та осмосу.</li>
<li>Вимірювання вологості та атмосферного тиску повітря.</li>
<li>Розпізнавання (на малюнках, слайдах тощо) приналежності  певних видів тварин та рослин до тієї чи іншої життєвої форми.</li>
<li>Визначення ознак рис адаптованості рослин та тварин до середовища мешкання. </li>
<li>Моделювання ідеального  середовища життя для організмів різних екологічних груп.</li>
</ul></p>

<p><b>Орієнтовні теми навчальних проектів:</b><br>
<ul>
<li>Як усунути накип з чайника? Вплив накипу: порівняння ефективності роботи електрочайника. </li>
<li>Моделювання «парникового ефекту».</li>
<li>Вплив концентрації вуглекислого газу на природні процеси.</li>
<li>Дослідження метеочутливості: тривала реєстрація загального самопочуття та порівняння зі змінами параметрів стану повітря.</li>
<li>Дослідження сейсмічно активних територій України і світу. </li>
<li>Катастрофічні землетруси і виверження вулканів в історії людства.</li>
<li>Визначення стану забруднення місцевих водойм (біоіндикація).</li>
<li>Унікальні водойми планети.</li>
<li>Жива та мертва вода: міфи та реальність.</li>
<li>Сучасна і печерна людина: спільні і відмінні ознаки.</li>
</ul></p>
		</td>
	</tr>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>